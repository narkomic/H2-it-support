Niveau: Rutineret

1. Eleven kan installere og konfigurere en Web-server og tilhørende plugins i forhold til en given opgave. 
2. Eleven kan konfigurere sikkerhed og brugerspecifikke tilladelser . 
3. Eleven kan installere supplerende plugins på en Web-server, som f.eks. CGI og Java Servlets. 
4. Eleven kan opsætte HTTP og HTTPS. 
5. Eleven kan installere og konfigurere værktøjer til administration af hostede løsninger svarende til et web host panel suite, som bl.a. indeholder SQL implementering. 
6. Eleven kan opsætte og anvende DNS, Mail server, DHCP, Web-server samt webmail. 
7. Eleven kan anvende Pre- og Post-routing, samt opsætte NAT. 
8. Eleven kan opsætte Firewalls via terminal. 
9. Eleven kan forklare og opsætte traditionelle og transparente Proxy som f.eks. Squid, samt opsætte Firewalls, som f.eks. Iptables, FirewallD eller PFSense, sammen med Squid.
Niveau: Avanceret

Som ovenfor, men suppleret med:

Eleven kan, ud fra en case-opgave selvstændigt designe, planlægge, installere, konfigurere og dokumentere en avanceret Web-serverløsning, der omhandler de beskrevne mål, og kan herigennem demonstrere viden, færdigheder og kompetencer, der ligger ud over de i faget beskrevne mål og målniveauer.
Niveau: Ekspert

Som ovenfor, men suppleret med:

Eleven kan, ud fra en case-beskrivelse, indeholdende løsning af en kompleks arbejdsopgave, selvstændigt designe, planlægge, installere, konfigurere og dokumentere en samlet kompleks Web-serverløsning, der omhandler de beskrevne mål, og kan herigennem demonstrere viden, færdigheder og kompetencer, der ligger ud over de i faget beskrevne mål og målniveauer. Endvidere kan eleven begrunde de valgte løsninger og fremvise evner til at tilrettelægge og styre arbejdsprocessen.

Senest ændret: onsdag den 26. januar 2022, 13:43